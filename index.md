@@header
~~~
<div style="width: 20%; margin-top: 0.5rem; margin-bottom: 0.5rem; margin-left: auto; margin-right: auto;">
    <img src="/assets/logo_uj_biale.png" alt="Logo Uniwersytetu Jagiellońskiego" style="width: 100%; padding: 0;">
</div>
~~~
# Koło Matematyczno-Przyrodnicze Studentów Uniwersytetu Jagiellońskiego
@@

@@content-section
<!-- <div id="about-section" class="content-section"> -->
## Kim jesteśmy

\figcaption{/assets/wigilia.jpg}{Uśmiechnięci kołowicze, Wigilia 2022}{Ksymena Poradzisz}


### O kole

Nasze koło powstało w 1998 roku,
a od tamtego czasu zrzesza studentów wszystkich kierunków Międzywydziałowych Studiów Matematyczno-Przyrodniczych.
Po wielu przejściach i migracjach wylądowaliśmy w pokoju H-1-03 na Wydziale Fizyki,
Astronomii i Informatyki Stosowanej UJ, gdzie można nas spotkać do dziś.

Cechą od zawsze wyróżniającą nasze koło jest jego interdyscyplinarność; w przeciwieństwie do większości tego typu organizacji studenckich,
w H-1-03 spotkać można zarówno matematyków jak i informatyków, chemików, fizyków, biologów i geologów.
Ta mnogość zainteresowań, choć czasem wprowadzająca lekkie zamieszanie,
pozwala jednak na poszerzenie swojej wiedzy i ciekawości z dziedzin zupełnie odmiennych od studiowanej.
Nasi kołowicze wygłaszają referaty równie różnorodne jak oni sami, a podczas dni naleśnika, dni pizzy,
poseminaryjnych wyjść na piwo czy organizowanych kilka razy do roku wyjazdach w góry można się także poznać mniej akademicko,
a bardziej koleżeńsko.

Dołączyć do koła można w dowolnym momencie od pierwszego dnia studiów,
wystarczy odezwać się w dowolnym z podanych mediów lub skontaktować bezpośrednio ze skarbnikiem.
@@



@@content-section
## Co robimy

### SeMPowisko
@@event-descrb
@@event-descrb-text
Coroczna Interdyscyplinarna Studencka Konferencja „SeMPowisko” jest wydarzeniem o zasięgu (co najmniej) ogólnopolskim,
organizowanym przez nasze Koło. 
Głównym celem konferencji jest spotkanie studentów różnych nauk ścisłych i przyrodniczych oraz
utworzenie przestrzeni do interdyscyplinarnej dyskusji.
Podczas konferencji posługujemy się językiem angielskim,
co umożliwia lepsze przygotowanie na konferencje międzynarodowe oraz podszlifowanie swoich umiejętności językowych. \\
\\
[Strona SeMPowiska 2024](https://sempowisko.com/2024/)
@@

@@fig
\fig{/assets/sempowisko.jpg}

autorka: Ksymena Poradzisz
@@
@@




### Sempinaria (kołowe seminaria)
@@event-descrb
@@event-descrb-text
Organizowane przez Członków Koła seminaria służą do dzielenia się tematami,
niszowymi zagadnieniami i ciekawostkami, których nie sposób znaleźć w sylabusach przedmiotów.
Prócz możliwości wysłuchania barwnego referatu o tematyce z jednej z wielu dziedzin naukowych studiowanych przez Kołowiczów,
spotkanie po godzinach zajęć w sali seminaryjnej pozwala poznać lepiej kolegów i koleżanki oraz uzyskać wgląd w to, co ich interesuje.
Po wysłuchanym wykładzie proces poznawczy sempów jest najczęściej kontynuowany z tej mniej naukowej strony w zaprzyjaźnionym pubie.
<!-- T.E.A. Time cenzura -->
@@

@@fig
\fig{/assets/sempinarium.jpg}

autorka: Ksymena Poradzisz
@@
@@




### Wydarzenia integracyjne
@@event-descrb
@@event-descrb-text
Mimo, że nauka i studia w życiu sempów zajmują większą część życia (minimalnie 81 000 min, czyli 60 ECTS-ów na rok),
zawsze znajdzie się trochę czasu na spotkanie w bezpiecznej przystani pokoju H-1-03 na WFAIS.
Można tam znaleźć kolegę, który pomoże w zdaniu przedmiotu, pudełko pizzy
(z zawartością lub, gdy szczęście nie dopisze, bez), a w szczególnych przypadkach włączoną naleśnikarkę,
przy której sam Prezes może przygotować strudzonym studentom ciepły obiad w postaci pysznego naleśnika.\\
\\
[Kołowa książka naleśnikarska](/ksiazka/)
@@

@@fig
\fig{/assets/planszowki.jpg}

autorka: Ksymena Poradzisz
@@
@@




### Szkoły
@@event-descrb
@@event-descrb-text
Poza wydarzeniami na krakowskim kampusie, jeśli dopisze czas i pogoda,
kilka razy do roku wybieramy się na kilkudniowe wyjazdy w góry (dalej nazywane szkołami).
Szkoły to wyjątkowe wydarzenia, podczas których poznajemy się,
trochę wędrujemy (choć zawsze z uwzględnieniem i tych większych,
i mniejszych zapaleńców), podczas obowiązkowej sesji referatowej dzielimy się swoimi zainteresowaniami
(nie zawsze naukowymi!), słowem – miło spędzamy czas.\\
\\
[Kołowy śpiewnik](/spiewnik/)
@@

@@fig
\fig{/assets/szkola_letnia_kolowicze.jpg}

autorka: Martyna Koprowska
@@
@@

@@

