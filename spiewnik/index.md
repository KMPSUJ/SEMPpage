# Śpiewnik Koła Matematyczno-Przyrodniczego Studentów UJ  
  
## Hiszpańskie dziewczyny  
  
Żegnajcie nam dziś hiszpańskie dziewczyny  
Żegnajcie nam dziś marzenia ze snów  
Ku brzegom angielskim już ruszać nam pora  
Lecz kiedyś na pewno wrócimy tu znów

I smak waszych ust hiszpańskie dziewczyny  
W noc ciemną i złą nam będzie się śnił  
Leniwie popłyną znów rejsu godziny  
Wspomnienie ust waszych przysporzy nam sił  

Niedługo ujrzymy znów w dali Cape Deadman  
I głowę baranią sterczącą wśród wzgórz  
I statki stojące na redzie przed Plymouth  
Klarować kotwicę najwyższy czas już  

I smak waszych ust hiszpańskie dziewczyny  
W noc ciemną i złą nam będzie się śnił  
Leniwie popłyną znów rejsu godziny  
Wspomnienie ust waszych przysporzy nam sił  

A powiem znów żagle na masztach rozkwitną  
Kurs szyper wyznaczy do Portland i Wight  
I znów stara łajba potoczy się ciężko  
Przez fale w kierunku na Beachie Fairlee Light  

I smak waszych ust hiszpańskie dziewczyny  
W noc ciemną i złą nam będzie się śnił  
Leniwie popłyną znów rejsu godziny  
Wspomnienie ust waszych przysporzy nam sił  

Zabłysną nam bielą skał zęby pod Dover  
I znów noc w kubryku wśród legend i bajd  
Powoli i znojnie tak płynie nam życie  
Na wodach i w portach przy South Foreland Light  

I smak waszych ust hiszpańskie dziewczyny  
W noc ciemną i złą nam będzie się śnił  
Leniwie popłyną znów rejsu godziny  
Wspomnienie ust waszych przysporzy nam sił

## Przestrzenie liniowe

Żegnajcie nam dziś, przestrzenie liniowe,  
Żegnajcie nam dziś, macierze ich baz  
Ku całkom Riemanna już ruszać nam pora  
Lecz do tych przestrzeni wrócimy nie raz  

I smak waszych baz przestrzenie liniowe  
W noc ciemną i złą nam będzie się śnił  
Leniwie popłyną granice punktowe  
Wspomnienie ciał waszych przysporzy nam sił  

Niedługo ujrzymy szeregi funkcyjne  
ekstremów lokalnych w przedziale (a b)  
Dowody twierdzenia w notatkach z wykładów  
Lecz znów na kolokwium nam wyjdzie to źle  

I smak waszych baz przestrzenie liniowe...  

Niedługo poprawek wyniki rozkwitną  
I każdy się dowie czy w końcu to zdał  
Bo na analizie niepewny jest człowiek  
Co pływa myślami wśród rzutów i ciał  

I smak waszych baz przestrzenie liniowe...  

Zabłysną nam bielą porządki liniowe  
I wykład upłynie wśród legend i bajd  
Moc klasy abstrakcji relacji zerowej  
Po zbiorach niepustych zrobimy znów rajd  

I smak waszych baz przestrzenie liniowe...  

Niedługo zbiór liczb naturalnych zabłyśnie  
Ciągami co nigdy nie zbiegną do zer  
I moc continuum nad nami zawiśnie  
Bijekcją nas rzuci rekinom na żer  

I smak waszych baz przestrzenie liniowe...

Zawiniem do portu przy sekcji studenckiej  
Lecz tam jak w tawernie gdy skończy się rum  
Najchętniej by mocno Ci dali po gębie  
Uciekaj więc prędko nim zmiażdży Cię tłum  

I smak waszych baz przestrzenie liniowe...  

Gdy znajdziesz się czasem w pokoju na FAISie  
Twa podróż do wiedzy nie skończy się źle  
Gdy po czarnej biblii nic się nie przejaśni  
Pomoże we wszystkim koło SMP  

I smak waszych baz, przestrzenie liniowe...  

Gdy szukasz przestrzeni dla swojej wybranki  
Co ortogonalnych nie musi mieć baz  
Koniecznie zapisuj się na ciasne ramki  
Ten przedmiot w historii rusza tylko raz  

I smak waszych baz, przestrzenie liniowe...
